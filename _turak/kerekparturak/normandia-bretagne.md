---
nev: Normandia – Bretagne
ar: 159.000 / 219.000 Ft
arOpciok: 'Sátorozással : 159.000 Ft <br/> Panziókban, fizető vendégszobákban : 219.000 Ft'
---
## Részletes program

**1. nap:** Indulás 01:00-kor Bp-ről. Tranzitszállás Németországban.

**2. nap:** A repülőgéppel érkezőkkel találkozás 18 órakor Párizsban az Orleani kapunál, továbbutazás Les Andelysbe. Les Andelys egy bűbájos falu közvetlenül a Szajna partján.

**3. nap:** kora reggel utazás Dinarba. Dinan városa a dinardi nyaralók kirándulóhelye. A magas fennsíkra épült város városfalainak barnásvörös vonala, a palatetők szürkéje a föléjük emelkedő templomtornyok csillogása, a folyóvölgyet 40 m-es magasságban átívelő viadukt festői látványt nyújt.

A középkori vár impozáns építmény, mely 1382-1387 között épült. Itt lesz a túránk rajthelye, mai úticél Dinard és onnan vissza. Dinard Bretagne legmodernebb fürdőhelye: hét kilométer hosszú parti sétányával, másfél km. távolságon belüli két (kissé melegített) tengervizes uszodájával és két óriási "plage"jával, két kaszinójával. Terein és virágos utcáin fényűző szállodák és pompás villák sorakoznak.

**4. nap:** Az úticél St. Malo. A kalózok városában a viking és normann hódítók ellen emeltek bevehetetlen városfalat és várat. Fantasztikus tengerpartja és számtalan történelmi emléke van, szinte süt itt a középkor.Táborhelyünk kicsivel távolabb a félszigeten lesz.

**5. nap:** St. Marcan környékéig kerékpározunk általában a tengerparton. Innen már látszik a légvonalban körülbelül 8 kilométerre levő elbűvölő Mt. Saint-Michéle.

**6. nap:** Ez a nap elsősorban a Mt. Saint Michéle-é. A dagály-apály által hol félsziget, hol sziget hegyén épült apátság és óváros egészen különleges turisztikai élmény. Utána Avranchesen keresztül tekerünk Genéts-ig.

**7. nap:** Reggel autóbuszba ülünk és az első úticélunk Sainte-Méré-Église-be utazunk. Itt megtekintjük utunk során az első partraszállási emlékhelyet és múzeumot. Igaz történet, melyet a Leghosszabb nap című film is feldolgozott: a templomtoronyra akadt ejtőernyős. Viasz bábúként ma is ott van. Innen tovább utazunk Arromanchesbe, ahol a haditechnika partraszállása megtörtént. Az ideiglenes kikötő romjai ma is látható egy nagyszerű filmvetítéses múzeum is található a környéken. Este akinek még van kedve bekarikázhat a közeli Bayeux-be az elsőként felszabadított városba, ahol De Gaulle első partraszállás utáni beszédét mondta.

**8. nap:** Mivel ugyanitt táborozunk mindenki fakultatív távolságot vállalhat be. Mi az Omaha Beach-et javasoljuk, ahol az első szövetséges katonák csónakokról partra léptek. Számtalan bunker, történelmi emlék, katonatemető no és az óceán látványa kíséri utunkat.

**9. nap:** Utolsó kerékpáros napunk Courselles Sur Meer-ig kerékpározunk. Legalábbis ez az alap. De aki akar bemehet Caenig és nincs messze a híres Pegasus híd ahol az első szövetséges katona elesett és itt van mellette az első felszabadult épület ( egy kocsma ) Itt volt a partraszállás egyik legvakmerőbb vitorlázó gépes akciója, mindennek külön múzeuma van.

**10. nap:** Reggel beutazás Párizsba, 12 órás program a fények városában.

**11. nap:** Éjfél után indulunk , ezt az éjszakát átutazzuk táborhely Passau környékén.

**12. nap:** Hazautazás Bp-re, érkezés a késő délutáni órákban.

Időpont: 2018. június 28 – július 09.


## Részvételi díj:

*   Sátorozással: 159.000 Ft
*   Panziókban, fizető vendégszobákban: 219.000 Ft

