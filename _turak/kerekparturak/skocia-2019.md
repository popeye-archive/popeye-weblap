---
nev: Skócia 2019
ar: 179.000 Ft + kiutazás
arOpciok: 'A kiutazás velünk: 15.000 Ft + 18.000 Ft kompdíj (alvókabinban) + útközbeni szállásdíj. <br> Vacsora ára sörrel vagy üdítővel: 2.800 Ft/fő/nap. '
---
Ami a gyalogos túrázóknál a spanyol El Camino, a motorosoknál Amerikában a 66-os út,
az kerékpárral a Skót-felföldön áthaladó nemzeti kerékpárút. Zöld rétek, zord hegyek,
kastélyok és lovagvárak, bűbájos falvak, élettel és nevezetességekkel teli városok,
golfpályák és whiskygyárak, történelmi emlékek, mindez olyan perspektívából, ahonnan
és ahogy azt az átlag turista nem láthatja, azaz kerékpárról!
Utasaink érkezhetnek repülővel, mi minden csomagjukat és a kerékpárjukat kiszállítjuk,
a repülőjegy árát a részvételi díj nem tartalmazza, viszont csomag nélküli fapados utazással
ez a költség nem számottevő, valamint utazhatnak a mi kisbuszunkkal is.


## Részletes program

**augusztus 22:** Elutazás a németországi tranzittáborhelyre. Útközben városnézés Regensburgban,
Nürnbergben vagy Würzburgban.

**augusztus 23:** Továbbutazás Rotterdamba, közben rövid városnézés Utrechtben vagy Bredában, este
kompátkelés, érkezés másnep reggel Hullba

**augusztus 24:** Reggel kikötés Hullban, majd továbbutazás Edinburghbe, ahol találkozás az aznap
repülőgéppel érkezőkkel, majd továbbutazás Boat of Gartenbe. Hull és Edinburgh között rövid
látogatás a bűbájos Yorkban ( nagyon szép óváros, fantasztikus gótikus apátság )

**augusztus 25:** Reggeli után a kerékpárok átvétele. Túra a Loch Inchez ami a Grampian hegy lábánál
fekszik. A nap folyamán útba ejtjük a környék legnagyobb turisztikai központját Aviemort, és a
szálláshely közelében levő bűbájos múlt századi vasútállomást, ahol naponta közlekedik az egykori —
ma már műemlék — vonat a hagyományos kis asztalaival, állólámpáival, csipketerítőivel. ( ajánlott táv:
kb. 42 km )

**augusztus 26:** Ez egy hosszabb túra lesz. Az első megálló Skócia legősibb, fenomenális kőhídjánál a
Carrbridge-nél lesz. Innen Invernessig, ( a kevesebbet vállalókkal Daviotig ) tart a túra, majd al Loch
Nesst kisbuszos látogatása a program. Késő este érkezünk vissza Boat of Gartenbe ( A teljes táv kb 65
km )

**augusztus 27:** Reggel autóbuszos utazás a Felföld tetejére, választható programkét megtekinthető a
Delwinhie whyskigyár, majd egy fantasztikus kerékpárúton a Blair Atoll és Pittlorchy között található
Faskally völgy campingje a cél. ( az alaptáv kb 50 km , többnyire lefelé )

**augusztus 28:** Előző napon csak elkerekeztünk a Blair kastély mellett, ezúttal visszamegyünk
meglátogatni. Ez a távolság nem számottevő, aki úgy gondolja elkerekezhet a bruari helyi termékek
mintavásárába, vagy még tovább az Errochty folyócska mentén az Errochty Lochhoz, de a campinghez
közeli Pittlorchy városka a maga kis kastélyával is érdekes látnivalókat kínál. ( választható távok: 35-
60 km között )

**augusztus 29:** Hihetetlenül szép kerékpáros program a Loch Tummel megtekintése a tervezett
útvonal A teljes körbekerékpározás nagyjából 45 km, de természetesen mindenki annyit vállal be,
amennyit óhajt.

**augusztus 30:** Reggel autóbuszos transzfer Aberfeldy, Kenmore, Loch tay és Kilin ( itt található a
csodaszép Kilin zúgó ) érintésével a túra rajthelyére, egy olyan kerékpárúton induló pontjához ,
amely az egykori vasút nyomvonalán a hegyoldalba vésve viaduktokon, kisebb alagutakon keresztül
halad Callanderig. Itt újra buszra szállunk és a Stirling közelében található campingig így utazunk. ( kb
45 km )

**augusztus 31:** Ez a könnyű nap Stirlingé. A város a campingtől 5 km-re található, közben láthatjuk a
bannockburni csatateret a panoptikumjával. Stirlingtől további 3 kilométerre a Wallace ( lásd:
Rettenthetetlen ) emlékmű tekint le ránk, amely szintén érdekes úti cél lehet. No és a történelmi
város felett magasodó kastély Stuart Mária kastélya, ahonnan ragyogó kilátás nyílik a városra és
környékére.

**szeptember 1:** Egész napos városnézés Edinburghben, beutazás kisbusszal.

**szeptember 2:** Hazautazás Edinburghből, utasainkat a repülőtérre szállítjuk, a velünk hazautazóknak
éjszaka a kompon.

**szeptember 3:** A velünk hazautazóknak szállás Passau környékén.

**szeptember 4:** Akik velünk utaztak haza azoknak érkezés Bp-re a délutáni órákban.


## Részvételi díj:

Augusztus 24 – szeptember 2. napokon 179.000 Ft, amely magába foglal 10 éjszaka
nagyszerű szállást mobile home épületekben, valamennyi transzfert Edinburghtól Edinburghig,
a kerékpárok és csomagok szállítását és bérlését, túravezetőt, ügyeletes szerelőt.

**Ellátás:** önellátás, a túra 2-9. napja között főtt étkezést a helyszínen történő befizetéssel biztosítani
tudunk. A vacsora ára sörrel vagy üdítővel: 2.800 Ft/fő/nap.

A velünk történő **kiutazás költségei:** 15.000 Ft + 18.000 Ft kompdíj alvókabinban valamint az
útközbeni szállásdíj.

Tekintettel a vártnál is nagyobb érdeklődésre és a létszámhelyekre ( 16-18 főre tervezzük a túrát ) a
jelentkezőket regisztráljuk és szerződést kötünk velük, 20.000 Ft foglalóval. Május folyamán
kérünk további 70.000 Ft-ot, ebből foglaljuk le a szállásokat. A hátralékokat az indulás előtt 2 héttel
kérjük.

