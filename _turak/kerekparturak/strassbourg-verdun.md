---
nev: Strassbourg – Verdun
ar: 79.000 Ft + szállásdíjak
arOpciok: 'Szállás panziókban, fizető vendég szobákban 10 éjszaka reggeli nélkül: 300 € <br/> Szállás sátorozással campingekben, illetve hivatalos sátorozó helyeken: 100 €'
---
## Elzásztól az első világháború mementójáig

Képzeld el kedves túrázó, hogy 1992-t írunk. Nem sokkal vagyunk a rendszerváltás után, megalakulnak az első gazdasági társaságok és mi sem akartunk belőle kimaradni. Kenukat és trailert vásároltunk és úgy gondoltuk, hogy egy igazán nagy durranással kezdünk: meghirdettünk hát egy Strassburg–Párizs kenutúrát, amit akkor két részletben meg is csináltunk. Fantasztikus élményeket hozott a túra, amit — nem is lennénk Magyarország — egy „vállalkozó” a természetbarát szövetség vízitúra részlegének akkori vezetőnőjével gyorsan le is nyúlt. A következő évben jártunk először a Loire-on, és mivel honfitársainknak sikerült erősen magyarellenessé tenni a környéket, azóta sem jártunk arra.
Egészen mostanáig. A csatorna és a Meuse partján ugyanis kerékpárút is épült, és úgy gondoltuk: a fantasztikus Elzászt összekötjük a történelemkönyvekből ismert, de magyar csoportok által kevésbé járt helyszínnel, és reméljük, hogy ott nyugaton a helyzet nem változatlan. Mindenesetre a sátras táborhelyek mellett akinek igénye lesz rá panziókban, illetve fizető vendégszobákban foglalunk szállásokat. Ha már nosztalgia: kenus csoportunk is lesz, az útvonalat ők más ütemezéssel teszik meg velünk egy időben.

**Időpont:** 2019. június 26 – július 6.


## Részletes program

**1. nap:** Hajnali indulás után elutazás Strassbourgba.

**2. nap:** Ez a nap teljes egészében Strassbourgé. Megcsodáljuk az Európa parlament otthonát, az igazi szépséget és érdekességet azonban korántsem ez adja hanem évszázadok páratlan építészeti ritkasága a vizekkel körülvett belváros.

**3. nap:** Strassbourg–Saverne ( 57 kilométer ) A kezdeti sík vidék után igen lassan de emelkedni kezdünk, a Vogézeknek körülbelül a feléig kapaszkodunkfel. Nem jelentős emelkedő

**4. nap:** Saverne–Bataville ( 65 km ) Útközben elérjük a XIX.század egyik legnagyobb technikai vívmányát az Arzwille–St.Louis alagutat, amelyben közel 4 km hosszan hajók haladnak át, az egykor az 1840-50-es években kézzel sziklába vésett alagutat. De ennél is nagyobb látványosság az a tizenvalahány zsilipet kiváltó hajólift amely óriás kádjával vízen úszó uszályokat emel gellérthegynyi magasságba. Ezt követően Bataville-ig már lefelé lejt az út.

**5. nap:** Bataville–Nancy ( 64 km ) Nancy rendkívül érdekes város sok látnivalóval

**6. nap:** Nancy–Pagny ( 48 kilométer ) Előbb elérjük a Mosellt, majd néhány kilométerrel távolabb már a Meuse-t. Pagny már a Meuse vidékére esik.

**7. nap:** Pagny–St. Mihiel ( 35 km )
**8. nap:** Saint Mihiel–Verdun ( 41km )

**9. nap:** Ezen a napon körbejárjuk a verduni „ vérzivatar helyszíneit, múzeumát, emlékhelyeit.

**10. nap:** Utazás Passau környékére, útközben a sinsheimi technikai múzeumot tekinthetjük meg.

**11. nap:** Hazautazás Passauból.


## Részvételi díj:

Az alapár oda-vissza kisbuszos utaztatással, kerékpár és csomagszállítással, térképekkel, túravezetéssel, szervezéssel 79.000 Ft + szállásdíjak.
* Szállás panziókban, fizető vendég szobákban 10 éjszaka reggeli nélkül: 300 €
* Szállás sátorozással campingekben, illetve hivatalos sátorozó helyeken: 100 €
* Kerékpárbérlés a túra teljes idejére 10.000 Ft

