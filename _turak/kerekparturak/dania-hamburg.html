---
redirect_from: /p23/turak/kerekparturak/dania_hamburg
---
<div itemprop="description" class="description">
<h2>Ismertető</h2>
<p><strong>Létezik a világ egyik leghosszabb kerékpáros túrája, az Északi-tengeri körút. Végigmegy délről Anglia és Skócia keleti partján, áthalad a Shetland szigeteken, folytatódik Norvégia délnyugati-déli részén, majd Svédország,Dánia, Németország, Hollandia és Belgium érintésével záródik a kör, szinte mindenütt közvetlenül az Északi-tenger partján. Mi ebből már csináltunk jó tíz éve egy Skócia-Shetland szigetek-Norvégia utat hihetetlen élményekkel. Elhatároztuk, hogy mostantól évente kerékpározunk egy-egy szakaszt. Aki végig akarja tekerni az több éven át utasunk marad, de ha valakit csak egy adott szakasz érdekel, az is garantáltan élménygazdag túrán vesz részt. Mi most a dániai Tondertől a legnagyobb hansa városig Hamburgig túrázunk. A vidék : Freesland évszázadokon keresztül kemény harcot vívott a tengerrel. Kultúráját a Vikingek és a Kelták után a tengeri hajós kereskedők alakították. Az Elba gigantikus tölcsértorkolatán kerékpározunk végig a világvárosig.</strong></p>
<h2>Mikor?</h2>
<p>2017. július 16–27.</p>
<h2>Milyen útvonalon?</h2>
<p>Szinte mindenütt jó minőségű kerékpárúton. Gyakorlatilag teljesen vízszintes a terep az egy-egy napra eső szintkülönbség nem haladja meg a 2 métert.</p>
<h2>Részletes program</h2>
<p><strong>Július 16:</strong> Utazás Berlin környékére a kisbusszal. Tranzitszállás.</p>
<p><strong>Július 17:</strong> Továbbutazás Dagebüllbe . Szállások elfoglalása. A Hamburgba repülővel érkező utasok Dagebüllbe szállítása.</p>
<p><strong>Július 18:</strong> Reggeli után átautózunk a dániai bűbájos kisvárosba Tonderbe. Innen indul a túra. Niebüll érintésével kerekezünk vissza Dagebüllbe ( kb 48 km ) Niebüllben megtekinthető egy skanzen ház valamint a vidék természetrajzi múzeuma amely Nord- Friesland állat és növényvilágát mutatja be. Dagebüll kikötőváros, a közeli szigetekre innen indulnak a kompok. Az út végig lejtős :) hiszen Tonder 4 m magasan van a tengerszint felett, Niebüll 3 Dagebüll pedig 1 méteren fekszik. Idegenforgalmi látványossága a régi világító torony.</p>
<p><strong>Július 19:</strong> Ma 62 kilométer kerekezés vár ránk Husumig. Szinte végig az Északi tenger töltésén haladunk nagyszerűen kiépített kerékpárúton. Keresztül megyünk a Nordstrand félszigeten, érintjük Norderhafen és Süderhafen kikötőit. Husum megyeszékhely, mindig is jelentős szerepet játszott a környéken. Dán fennhatóság és a porosz királyság alá is tartozott, mindennek építészeti és történelmi nyomai maradtak. Marienkirche, piactér, városháza, a Tine kút és a közelben levő egykori koncentrációs tábor múzeuma a leginkább említésre való látnivaló. A városban több múzeum van, ezek közül a tengerészeti múzeum a legérdekesebb.</p>
<p><strong>Július 20:</strong> Ma St .Peter Ordningig tekerünk az Eiderstedt félsziget nyugati oldalán. Célállomásunk 48 km-re található. Strandja körülbelül 12 km hosszú és közel egy kilométer széles. A település környékére a dűnék, a szikes rétek és a megművelt erdős területek jellemzőek.</p>
<p><strong>Július 21:</strong> Tönningen keresztül Büsumig kerékpározunk, ez nem több 40 kilométernél és szinte végig a tengerparti töltésen halad. Büsum városának történelme ősidők óta a tenger és az ember küzdelme. A város lakóit több gátszakadás, árvíz tizedelte. Látnivalók : Aquarium, tengervizes fürdő, régi zsilipház, kikötőmúzeum ).</p>
<p><strong>Július 22:</strong> Hatvan kilométer kerekezés vár ránk. Brunsbüttel az úticél. Ez már az Elba tölcsértorkolatának a vége, kirajzolódik a folyó medre a túlparton tisztán látszik Cuxhaven. A hatvan kilométert három etapra érdemes bontani. 19 km után Meldorfban érdemes az első pihenőt tartani, megcsodálni rózsakertjét. De Burnsbüttelig további félúton még ott a nagyon érdekes St. Michaelisdonn. Célállomásunkat a lüktető hajósélet jellemzi, innen indul a tájegységet átszelő Kiel csatorna.</p>
<p><strong>Július 23:</strong> Csak 27 km lesz a táv Glückstadtig amely nagyon érdekes és izgalmas város. A szállodás-panziós utasainkat itt helyezzük el, de a campingeseknek tovább kell tekerni még 10 kilométert, camping ugyanis csak Kollmarnal található. Glückstadt látnivalói : Piactér, városháza, Detlefser múzeum, Wasmer és Brockdorf palota.</p>
<p><strong>Július 24:</strong> Glückstadt-Wedel 56 km a campingeseknek értelemszerűen 10-zel kevesebb. Wedel már Hamburg elővárosa, este akár már ízelítőt kaphatunk a Hansa városból a gyorsvasút segítségével.</p>
<p><strong>Július 25:</strong> Ez a nap Hamburgé. Reggel bemegyünk az Északi tenger legnagyobb kikötővárosába és mindenki számára egyénileg szabad városnézés a program. Kisbuszunk Wedelbe este indul vissza.</p>
<p><strong>Július 26:</strong> A repülőgépesek hazautaznak a menetrend függvényében, a kisbusszal utazókkal Prága környékét vesszük célba.</p>
<p><strong>Július 27:</strong> Reményeink szerint délelőtt belefér egy rövid séta Prága belvárosában, majd útra kelünk. Várható érkezés Budapestre a késő éjszakai órákban.</p>
</div>
