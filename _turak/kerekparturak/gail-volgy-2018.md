---
nev: Kerékpáros kalandozás a Gail völgyben
ar: 35.000 - 72.500 Ft
arOpciok: ''
---
## Kerékpáros kalandozás a Gail völgyben

Rengeteg látnivalóval, pazar kerékpárutakkal vár titeket a Gail völgy. A Budapesttől 560 kilométerre levő medencében minden megvan ami egy kerékpáros hosszú hétvégéhez kell. A folyó töltésén csodálatos kerékpárút nagyszerű pihenő helyekkel, Kötschachban egy igazán színvonalas I. világháborús múzeum, no és 910 méterrel a tengerszint felett ott a csodálatos Weissensee a környék gyöngyszeme.

Időpont: 2019. április 12–14.

## A program : 

**április 12. péntek:** Kisbuszunk a kora délutáni órákban indul Budapestről, egyéni utasaink az esti órákban érkeznek Köstendorfba

**április 13. szombat:** A velünk utazókkal kisbuszunk Budapestről reggel 5 órakor indul. Rövid szombathelyi pihenő után 11 óra körül érkezünk szállásunkra Köstendorfba, ahol 11.30-kor találkozunk az egyénileg gépkocsival érkezőkkel. 12.30-kor indulunk Kötschachba, ahol megnézzük az I. világháborús múzeumot, majd a Gail töltésén kerekezünk vissza a szállásunkra ( kb 48 km )

**április 14. vasárnap:** Korán reggel átutazunk Tarvisioba, majd az egyéni utasok gépkocsijait Moggioba visszük a sofőröket vissza transzferáljuk Tarvisioba. A Millenium túra legfenomenálisabb szakaszát tekerjük és este érkezünk vissza Tarvisioba.

**április 15. hétfő:** Két különböző variációban érhetjük el mai úticélunkat az Ossiacher Seet. Az egyszerű és rövidebb a Gail melletti kerékpárút ( kb 45 km ) , de a vállalkozó kedvűeket felviszi a lift az 1530 méter magasan levő Nassfeldpasshoz. Innen egy 750 méter szintkülönbségű gurulás következik Pontebbáig, ahol elérik az Alpok-Adria kerékpárutat. Ezután egy igen enyhe 1,2 %-os kaptató következik Tarvisióig és innen gurulnak Villachon keresztül a célig.

Részvételi díj :  oda-vissza utazással , luxus színvonalú apartmanokban, térképekkel, transzferekkel, 2. napi vacsorával, kerékpárszállítással, ügyeletes szerelővel 72.500 Ft. Ugyanez többágyas de igen színvonalas turistaszálláson 64.500 Ft. ( Három éjszaka szállás  !) Egyéni utazással  luxus színvonalú apartmanokban, térképekkel, transzferekkel, 2. napi vacsorával kerékpárszállítással 49.500 Ft, szállítás nélkül 44.500 Ft. Egyéni utazással de turistaszálláson , kerékpárszállítással 39.500 Ft, anélkül 35.000 Ft.
Kerékpárbérlés a 3 napra : 7.500 Ft.

A szálláson főzési lehetőség van.


