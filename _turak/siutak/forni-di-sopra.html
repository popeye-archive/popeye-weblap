---
redirect_from: /p1/turak/siutak/forni_di_sopra
turaNevRejtett: true
---
<div itemprop="description" class="description">
<h2>A hely</h2>
<p>
Tizenkilenc éve téli otthonunk egy bűbájos hegyi faluban található pontosan a Júliai Alpok
és a Dolomitok találkozásánál. Zegzugos utcák, mosolygós vendégszerető emberek,
pizzériák és kávézók mindezt idilli hegyvidéki hangulat veszi körü igazi olaszos
nyüzsgéssel. Körben 2000 méternél magasabb havas hegycsúcsok idilli látványt
nyújtanak. Aki már járt itt az visszavágyik, aki először jön ide azonnal beleszeret, hiszen a
Dolomitok sziklacsipkéi, a többnyire kék ég, és a völgy zöldes havas fenyvesei páratlan
gyönyörűség.
</p><p>
Azok számára is jó szívvel ajánljuk akik nem hódolnak a téli sportok örömeinek, pusztán
pihenni, kirándulni szeretnének. <a href="https://www.youtube.com/watch?v=wpB7x2735CY">Itt egy kisfilm a faluról</a> érdemes megtekinteni:
</p>

<div class="video-sizer" height-rel="56.2%">
<iframe src="https://www.youtube.com/embed/wpB7x2735CY" frameborder="0" allow="autoplay; encrypted-media" allowfullscreen></iframe>
</div>

<h2>Hogyan juthatunk ide?</h2>
<p>
A távolság Budapestről a legrövidebb úton 630 km, mi egy kicsivel hosszabbat
ám gyorsabbat javaslunk. Budapest–Győr–Szombathely ma már autópálya. Innen egy
negyven kilométeres szakasz Oberwart-ig gyorsan teljesíthető autóút, majd újra sztráda a
Graz–Klagenfurt–Tarvisio–Tolmezzó útvonalon. Innen már csak kb. 50 km Forni di Sopra,
az utolsó 30 km hegyi szerpentin. Minden közlekedési szabály áthágása nélkül 6 óra alatt
kényelmesen teljesíthető.
</p>
<div class="cf"></div>
</div>
