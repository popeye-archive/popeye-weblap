---
redirect_from: /p15/turak/siutak/laci_bacsi_siovija
turaNevRejtett: true
---
<div itemprop="description" class="description">
<h2>Laci bácsi síovija</h2>
<p>
17 évvel ezelőtt egy bátor paksi óvónő Bosnyák Zoltánné Tera úgy gondolta, hogy invitálásomat elfogadja és óvodásait elhozza hozzánk sítáborba.
A tábor — közreműködésünkkel — olyannyira nagyszerűen sikerült, hogy azóta is minden évben jönnek, hiszen nagyszerű kezdőpályák,
közösség építésre kiváló helyiségek a szálláson, és a remek étkezés ideális az óvodának.
Mára már a pedagógiai programjukban is benne van, több óvónő végzett síoktató lett és immár saját maguk is nagyszerűen csinálják.
</p><p>
Mi két turnusunkban is tartunk óvodás síoktatást. Hagyományosan először január 2-8 között, majd február 18-23 között. Segítségünk Jantyik Margit óvónéni aki a pályán is velünk van, délutánonként pedig a szállodában foglalkozásokat tart a kis lurkóknak. Így azután a szülők tulajdonképpen együtt is vannak a gyermekükkel , ugyanakkor szabadon élvezhetik a téli vakációt.
</p><p>
A turnusban a gyermek oktatás teljesen ingyenes, és 14 éves korig a felszereléseket bukósisakkal együtt ingyen adjuk. 10 éves korig a gyermekbérlet is ingyenes.
</p>
<p>Árainkat megtalálják az „<a href="arak-idopontok">Árak és időpontok</a>” címszó alatt.</p>
</div>
