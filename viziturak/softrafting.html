--- {}
---
<div itemprop="description" class="description">
<h2>Ismertető</h2>
<p>Óriási gumicsónakokban evezünk le Újpesttől Kelenföldig. A közel kétórás  út során utasaink szakképzett kormányos által vezetett hajókban  csodálhatják meg a főváros panorámáját, és hallanak hozzá igazi urbánus  legendákat. A hajókat képtelenség felborítani  és kiesni belőle is nagyon nehéz, tökéletes tehát a biztonság. Ahogy  mondani szokás : gyereket, kutyát, nagymamát is hozni lehet. Ideális az  egyéni utazáson kívül osztálykirándulásra, céges bulira, legény-, vagy  leánybúcsúra, családi rendezvényre, de volt  már a Dunán 65 fős lakodalmas menetünk is 3 és 70 év közötti utasokkal.</p>
<h2>Mikor?</h2>
<ul>
<li>→ 2016 július 15. 18.30</li>
<li>→ 2016 augusztus 5. 18.30</li>
<li>Legalább 7 utas jelentkezése esetén bármikor indítunk különjárati hajót vagy hajókat.</li>
</ul>
<ul>
</ul>
<h2 style="clear: both;">Milyen szolgáltatással?</h2>
<ul>
</ul>
<p>Hajóbérlés kormányossal, mentőmellény védőfelszereléssel, neoprén cipővel.</p>
<ul>
</ul>
<h2>Részletes program</h2>
<ul>
</ul>
<p>A softrafting Budapesten egy kb 2 órás túra, amelyben hatalmas 11  személyes gumicsónakokkal utaztatjuk az utasokat Újpesttől Kelenföldig  és közben történeteket mesélünk a városról.<br> A rajt az Újpesti öbölben történik, ahol a Dunára kievezés előtt  gyakorló evezést vezényelnek a kormányosok. Megközelítés : 3-as METRO  Gyöngyösi úti megállójáig kell utazni, ez a Duna Plázánál van. A pláza  melletti utca a meder utca ami a Marina partig visz  ki. Itt egy gyalogos híd visz át a Népszigetre, a Meder utca pont ehhez  a hídhoz visz. A híd előtti kis téren van a találkozóhely.<br> A hajózás teljesen veszélytelen az utasítások betartásával a hajóból  kiesni gyakorlatilag lehetetlen, a hajót szakképzett kormányos vezeti, a  felborulás lehetősége kizárt. Biztonsági követelményként valamennyi  utasra mentőmellényt adunk.<br> A hajózáshoz korábban szerzett evezni tudás nem szükséges az úszni tudás — tekintettel a szigorú biztonsági előírásokra- sem alapkövetelmény.<br> A hajók vadvízi raftinghajók, a hajók aljában a kifolyóknál pár centis  víz lehetséges, ezért az utasoknak neoprén cipőt adunk ( ezeket minden  hajózás után fertőtlenítjük ) Ha az utas úgy dönt, hogy saját  bevizezhető lábbelit ( rossz tornacipőt, szandált, strandcipőt  stb. hoz a túrára természetesen megteheti ) Strandpapucs is megfelelő  lehet, de a hajózás végén a kövekre történő esetleges kilépésnél nem  praktikus. Az utasok lábbelijeit vagy vízhatlan csomagolásban maga a  hajó, vagy a szállító gépkocsi viszi a célig.</p>
<p>Az utasok öltözéke: hosszú nadrág csak az esetben ajánlott, ha a szárát  fel tudják tűrni. Hölgyeknek a harisnya nem ajánlott, egyébként az  időjárásnak megfelelő viselet. Fontos, hogy erős napsütés esetén legyen  fejfedőnk ( szalmakalap, kendő, baseball sapka  stb. ) Érdemes a hajóba ivóvizet hozni. Szintén fontos erős napsütés  esetén a naptej használata.<br> Az utasok a beöltöztetés és a biztonsági oktatás miatt a vízre szállásra  kiírt időpont előtt fél órával kötelesek a rajthelynél megjelenni. A  rajthelyen kellemes az időtöltés, grillezéssel a céltorony büfé  teraszán. <a target="_blank" href="http://www.celtorony.hu" rel="nofollow"> www.celtorony.hu</a> vagy <a target="_blank" href="https://www.facebook.com/celtorony">www.facebook.com/celtorony</a> ahol hideg üdítőkkel , isteni zsíros kenyérrel grillételekkel  csillapíthatjátok éhségeteket vagy szomjatokat, de ha megrendelitek külön  grillpartit is csinálnak  a tiszteletetekre.</p>
<p>Az indulás után egészségügyi vagy egyéb probléma esetén két helyen van  mód a hajó elhagyására. A Margitsziget déli végénél és az Erzsébet  hídnál az Ördög-árok után.<br> A céltól a belváros könnyen elérhető, leginkább az 1-es villamos és  Metro, vagy kb 600 méteres séta után a 4-es és 6-os villamossal.</p>
<ul>
</ul>
</div>
