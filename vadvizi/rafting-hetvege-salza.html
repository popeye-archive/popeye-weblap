---
---
<div itemprop="description" class="description">
<h2>Ismertető</h2>
<p>Tizenhét éve vagyunk otthon a Salza völgyében. A kristálytiszta zöld víz, az Alpok fantasztikus hegyvonulata csodálatos látványt nyújt, igazi paradicsoma ez a vadvízi evezés szerelmeseinek. A Salzán a számunkra engedélyezett két -, és háromszemélyes hajókban nemcsak a már gyakorlott túrázók, hanem a teljesen kezdők is  élvezik ezt a programot. Az úszni tudáson kívül semmilyen előképzettség nem szükséges a részvételhez, azok akik az átlagnál félősebbek, vagy nem bíznak magukban , gyakorlottabb társukkal vagy túravezetővel tehetik meg a távot. Az ilyen túrákon az első napon a sima víztől jutunk el a közepesnél valamivel nehezebbig, majd másnap egy kicsit ennél is izgalmasabb szakasz következik.</p>
<div class="cf"></div>
<h2>Mikor?</h2>
<p>Májustól októberig minden hétvégén.</p>
<p>Egy ilyen túra után jól esik egy hangulatos vacsora közben  a túratársakkal megbeszélni a nap eseményeit. Nálunk szokássá vált, hogy a bázisunk étkezősátrában megszervezzük a vacsorát is, melyen a részvétel természetesen nem kötelező. Grillparty sörrel vagy üdítővel: 2.600 Ft, bográcsos vacsora sörrel vagy üdítővel: 2.000 Ft</p>
<p>Szívesen és díjmentesen segítünk a szállásfoglalásban is. A közelben színvonalas panziók és magánházak találhatók , ahol reggelivel már 29 EURO/fő/éj ártól vannak szállások. Sátorozni 8 EURO/fő ártól lehet, míg a turistaszálláson 15 EURO-tól van  hely. Mivel a távolság Bp-től csak 450 km és ebből 380 km autópálya, így akár szombat korai indulással is számolhatunk, természetesen kényelmesebb már pénteken kiérkezni.</p>
</div>
