---
---
<div itemprop="description" class="description">
<h2>Ismertető</h2>
<p>Évek óta nagy sikerrel csináljuk a Millenium vasút túrát, amely az  egykori Jaszenovác–Trieszt Magyar Királyi Vasút útvonalán fut. A múlt  évben először egy fenomenális 7 napos túrán továbbmentünk, érintve az  első világháborús helyszíneket egészen a tengerig.  A túra annyi élményt és szépséget adott, hogy nem volt kérdés: 2016-ban  újra a programunkba iktatjuk.</p>
<h2>Mikor?</h2>
<p>2016. június 28–július 04.</p>
<h2>Milyen szolgáltatással?</h2>
<p>oda-vissza utazás, 6 éjszaka 3*-os szállodában, csomagszállítás,  térképek, túravezető, kerékpárszállítás ( kerékpár bérelhető a turnus  időtartamára 7.500 Ft áron )</p>
<h2>Milyen útvonalon?</h2>
<p>Többnyire jó minőségű kerékpárúton, illetve nem forgalmas mellékutakon.</p>
<h2>Részletes program</h2>
<h3>1. nap: Budapest–Kranjska Gora–Fusine–Tarvisio</h3>
<p>Hajnalban indul kisbuszunk Kranjska Gorába. Itt lepakoljuk a kerékpárokat és délután 13 óra körül megkezdjük túránkat. A nap folyamán a nagyszerűen kiépített kerékpárúttól kétszer térhetünk el. Először ha meg akarjuk a világ negyedik  legnagyobb sírepülő sáncát Palnicát látogatni, ide egy kb 3 km hosszú  enyhe emelkedőn tekerünk fel. A második kitérő rövidebb és meredekebb. A  fusinei tavakat ugyanis egyszerűen vétek lenne  kihagyni, egy kb. 1 kilométeres közúti emelkedő visz fel. javasolni  szoktuk, hogy ne álljanak bele a pedálba, nagyjából 13–15 perces  kellemes sétával érhető el az egészen ritka természeti látványosság.  Este szállás Tarvisioban táv kerékpárral kb 25 km a kitérőkkel  együtt.</p>
<h3>2. nap: Tarvisio–Pontebba–Chiuseforte–Tolmezzo</h3>
<p>A reggeli elfogyasztása után indulunk a túra legszebb szakaszának. Első lépésben a 22 kilométerre levő  Pontebbáig kerekezünk, ahol rövid kávészünetet tartunk. majd az a 14  kilométer következik Chiusefortéig, ahol egymást érik az alagutak,  viaduktok, egykori bakterházak, vasútállomások. Chiuseforte  is ilyen, az egykori vasútállomás épületébe nagyszerű pihenőhelyet,  hangulatos éttermet rendezett be Fabio barátunk, remek hely annak aki  ételt-italt fogyasztani szeretne. A továbbindulás után néhány kilométer még Riesutáig az egykori vasút nyomvonalára  épített pályán haladunk, majd innentől kisforgalmú közutak és erdei  ösvények következnek a Tolmezzo melletti szállásig Táv: kb 65 km.</p>
<h3>3. nap: Tolmezzo–Venzone–Monte Albano–Lauzzana–Udine</h3>
<p>Végig kis forgalmú mellékutakon haladunk. A Tavignano folyó itteni szakaszát hangulatos tóvá duzzasztják, utunk nagy része a tóparthoz közel vezet. Ez a Bottechia út. Ottavio Bottechia az olaszok 1936-ban Tour de France győztes nemzeti hőse a  környéken élt és itt edzett leginkább. Ezen az úton szenvedett halálos  balesetet, de ez a Mussolini kormány hivatalos verziója, sokkal  valószínűbb, hogy antifasiszta volta miatt itt verték agyon.  Emlékművét érinti az út. Udine a tartomány fővárosa számos nagyszerű látnivalóval ( kastrály, óratorony, botanikus kert, városháza stb. ) Távolság: 60 km.</p>
<h3>4. nap: Udine–Palmanova</h3>
<p>Nem túl hosszú , alig 35 km a napi táv, de csak  azért , hogy megcsodálhassuk kellően Palmanovát, ezt az ékszerdobozt.  Egy csillag alakú város, csillag alakú főtérrel, geometriailag rendezett  utcákkal. A várost — természetesen csillag alakban — egy hihetetlen erődrendszer veszi körül, amely a  római kortól a világháborúkig szolgálták az antik város védelmét.</p>
<h3>5. nap: Palmanova–San Martino del Carso–Doberdo fennsík–Vizintini Magyar Kápolna–Gradisce</h3>
<p>Szép és tartalmas napnak ígérkezik, ahova csak lépünk süt a történelem. Először feltekerünk a Doberdo fennsíkra, a szintkülönbség nem különösebben vészes kevesebb mint 200 méter. Lelkes amatőrök profikkal kiegészülve létrehoztak San Martino del  Carsoban egy csatatéri helytörténi múzeumot. Mindezt hol? Az egykori  magyar vezérkar kavernájának ( sziklaodújának ) tőszomszédságában. Innen  feltekerünk a stratégiailag kulcsfontosságú  ponthoz a St . Michéle hegyre, majd legurulunk az egykor épült majd az  elmúlt évtizedben újraépített magyar kápolnához, és bejárjuk a csatatér  több pontját is. Itt lesz a közelben a szállásunk is. Távolság : kb 65  km.</p>
<h3>6. nap: Gradisce–Redipuglia–Monfalcone–Grado</h3>
<p>Gradisce neve az első világháborút ismerőknek  ismerősen csenghet, erről az oldalról támadták másfél éven keresztül az  olaszok a fennsíkot, amit a magyar katonák sokáig hősiesen védtek. Közel  hozzá megnézzük az első világháború legnagyobb  magyar sírokat is gondozó katonatemetőjét Redipugliában. Innen  Monfalcone érintésével legurulunk Gradoba . Romantikázunk és talán  mártózunk is egyet a tengerparton majd felpakoljuk a kerékpárokat és visszautazunk Tarvisioba. Szállás az első este megismert hotelben. Kerékpáros táv: kb 45 km.</p>
<h3>7. nap: Tarvisio–Villach–Budapest</h3>
<p>Reggeli után rövid vásárlási lehetőség Tarvisioban. Még egy pár órás levezető bringázást bevállalunk a kb 25 kilométerre levő Villachig, ahol ismét felpakoljuk a kerékpárokat majd visszautazás Budapestre, érkezés a késő délutáni órákba.</p>
<p>( az útvonalon az ésszerű változtatások jogát fenntartjuk )</p>
</div>
