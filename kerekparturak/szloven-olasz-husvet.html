---
---
<h1>Szlovén – Olasz húsvéti túra</h1>
<p>Azoknak ajánljuk ezt a túrát akik menekülnének az ünnep elől,
idejüket kellemes környezetben a természetben szeretnék tölteni.</p>
<p>Ezt a programot hetedik éve csináljuk, hatalmas sikerrel és több év
tapasztalatával mondjuk, hogy az április eleji időpont a tengerhez
közeli vidéken egyáltalán nem korai.</p>
<p>Időpont: 2018. március 30&ndash;április 01.</p>
<p><i><b>Egy olyan túráról van szó, amely nem megerőltető, ugyanakkor
látványos és rendkívül élménygazdag. Az egykori vasúti pályán
kialakított pazar kerékpárút alagutakon és viaduktokon keresztül régi
vasútállomások és bakterházak között a hegyoldalba vésve kanyarog.
Fenn havas csúcsok, kék ég, lenn a zöldellő völgy. Tekintsd meg a
túra filmjét itt:</b></i></p>
<iframe width="854" height="480" src="https://www.youtube.com/embed/SI3ROcJKq18" frameborder="0" allow="autoplay; encrypted-media" allowfullscreen></iframe>

<h2>Részletes program</h2>
<p><b>1. nap:</b> Indulás Bp.-ről a kora reggeli órákban. Az útra
csatlakozni lehet: Budaörs, Győr, Szombathelyen Utóbbi helyen mintegy
40 percet állunk egy élelmiszer áruház parkolójában, kávézási,
vásárlási és toalett lehetőség adott. 13-13.30 körül érkezünk
Kranjska Gorába, üzembe helyezzük a kerékpárokat, kiosztjuk a
térképeket, elmondjuk a tudnivalókat és indul a túra. Az alaptáv 21
kilométer, de fakultatív megtekinthető a planicai óriás sánc (
oda-vissza kb. 5 km kitérő), a fusinai tengerszem amit fantasztikus
fényjelenségekkel a hegyek gyűrűjében hihetetlen látvány ( oda-vissza
kb. 6 km) és ha valakinek még marad kilométer a lábában, Tarviso
előtt elkanyarodhat Arnolstein és Villach irányába, ameddig a kedve
tartja. Szállás a Hotel Internationalban. (3*) A hozzánk
Kranjska Gorában csatlakozók gépkocsivezetőit visszavisszük a túra
végén az autókhoz és azt maguk hozzák Tarvisióba.</p>
<p><b>2. nap:</b> Az alaptáv: Tarvisio&ndash;Chiusaforte kb. 36 km. Az
egyéni utazók gépkocsijait előrevisszük Chiusafortéba, ők azzal 
utaznak vissza majd a szállásra. A túrán 21 kilométer után ajánlunk
egy rövid pihenőt Pontebba hangulatos főtéri kávézóinál.
Tulajdonképpen az egykori osztrák&ndash;magyar monarchiának a
határátkelőjénél pihenünk. Akinek kevés a még hátralevő 15 kilométer
akár tovább is mehet, vagy vissza is kerékpározhat Tarvisióba. Mi
buszra szállunk és a drótszamarakat trailerrel vontatjuk vissza
Tarvisioba. Igyekszünk viszonylag korán visszaérni, hogy akinek kedve
van még felmehessen a kabinos felvonóval a Lussari hegyre a
világbajnoki lesiklópálya rajthelyéhez.</p>
<p><b>3. nap:</b> Kerékpárok a traileren, utasok a buszon, az irány
Villach. Természetesen az egyéni utasok gépkocsijait előre visszük és
a sofőröket a rajthelyre visszaszállítjuk. Túra után utazunk haza, és
23 óra körül érkezünk Budapestre.</p>

<h2>Részvételi díj</h2>
<p><b>a,</b> egyéni utazással saját kerékpárok egyéni kiszállításával:
39.900 Ft ( szolgáltatás: sofőr visszaszállítás, csomagszállítás, 2
éjszaka 3*-os szállodában, túravezetés, térképek.</p>
<p><b>b,</b> egyéni utazással saját kerékpárok általunk történő
kiszállításával: 45.900 Ft (szolgáltatás: lásd a pont
szolgáltatásai).</p>
<p><b>c,</b> kisbuszos utazás, saját kerékpár kiszállításával: 59.900 Ft
(szolgáltatás: oda-vissza kisbuszos utazás, kerékpár kiszállítása, 
csomagszállítás, 2 éjszaka 3 *-os szállodában, túravezetés,
térképek).</p>
<p><b>d,</b> kisbuszos utazás kerékpár bérléssel: 64.900 Ft
(szolgáltatás: lásd c. pont, kerékpár kiszállítása helyett
kerékpárbérlés, a többi szolgáltatás ugyanaz).</p>
