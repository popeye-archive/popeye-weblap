---
---
<p>Kicsit háttérbe szorul a kerékpáros világban Dél-Zala illetve a Kis Balaton környéke. 
Új lakókörnyezetünk itt van, de nem csak emiatt, hanem afféle 
hiánypótlásként dolgoztuk ki ezt a kerékpáros programunkat.</p>
<p>Reméljük sokakat megérint és egy igazi Hungarikum kerékpáros programot tudunk csinálni 
remek közönségünknek.</p>
<p>Időpont: 2017. április 13–15.</p>
<h2>Részvételi díj:</h2>
<p>egyéni utazással: 24.400 Ft</p>
<p>általunk szervezett kisbuszos utazással: 34.400 Ft</p>
<h2>Vállalt szolgáltatás:</h2>
<ul>
<li>egyéni utasoknak valamint a gépkocsik vezetőinek, illetve a vasúttal érkezőknek napi 
transzfer.</li>
<li>péntek esti langallóvacsora sörrel vagy üdítővel</li>
<li>szombat esti grillparti sörrel vagy üdítővel</li>
<li>két éjszaka szállás panzióban reggelivel</li>
<li>térképek</li>
<li>túravezető, ügyeletes szerelő</li>
<li>belépő a tájházba</li>
<li>belépő a bivalyrezervátumba</li>
<li>két piknik a két túra közben.</li>
</ul>
<p>Opcionális <strong>kerékpárbérlés</strong> a 2 napra: 3.000 Ft</p>
<h2>A túra programja:</h2>
<p><strong>Péntek:</strong> Kisbuszunk 16:00-kor indul a BAH csomópontnál levő 
töltőállomástól. A vasúton érkezőkért 17 óra 32-kor várjuk a zalabéri vasútállomáson, 
ahova a Budapestről jövő gyorsvonat érkezik. A kisbuszuszosokkal, és az autóval 
érkezőkkel Nagygörbő mellett a göcseji "bazalt utcát" rejtő domb tövében találkozunk, 
Innen egy valamivel több mint egy órás kellemes gyalogtúrával tekintjük meg a ritka 
természeti ritkaságot és a domb másik oldalán a vindornyaszöllősi kőbánya tanösvényére 
érkezünk le. Innen visszük vissza a sofőröket a gépkocsikhoz, itt várja a többieket a 
kisbusz és innen indulunk szálláshelyünkre. A zalaszentlászlói faluházban (Makovecz 
stílus) ízletes langalló vacsorával várnak bennünket. Szállás Zalaszentlászlón.</p>
<p><strong>Szombat:</strong> Reggel transzfer Zalavárra amely a Kis-Balaton beléptető 
kapuja. Mi az egykori Bencés apátság és vár romjait tekintjük meg először valamint a 
Cirill-Metod emlékoszlopot. Innen indul majd a túránk, azaz megkerüljük a Kis-Balatont. 
(kb. 32 km) Előtte megnézzük a tájházat, amely összefoglalja a térség látnivalóit. Fél 
úton egy kis piknik–pihenőt tartunk. A Balatonmagyaródi bivaly rezervátum megtekintése 
után még megnézzük a híres Kányavári szigeten levő madárvártát, ahonnan alaposabban 
szemügyre vehetjük a környék élővilágát. A szigetre egy fa gyalogos hídon keresztül 
jutunk be, A túra a zalavári tájháznál, azaz az indulóhelyünknél fejeződik be.. Innen 
transzfer Zalaszentlászlóra. A megrögzött kilométer–falók vissza is kerékpározhatnak (28 
km) Este grillpartyn látjuk vendégül a túra résztvevőit.</p>
<p><strong>Vasárnap:</strong> Reggel Transzfer Vállusra. A település a Keszthelyi hegység 
északi oldalán található. Gyönyörű kerékpárúton ereszkedünk le a Balatonig... A 
természetvédelmi terület közepén az arborétumot nézzük meg, majd Balatongyöröknél érjük 
el a tavat, ahol a pikniket tartjuk. Országúti kerekeseknek (vékony kerék) a 
Vállus–Lesencetomaj–Tapolca–Szigliget–Balatongyörök útvonalat javasoljuk, Kora dékután 
tekerünk Keszthelyig, ahol a Festetich kastély parkjánál ér véget a túra. A kisbusz innen 
indul haza, a gépkocsit vezetőket Vállusra szállítjuk vissza, A vasúttal érkezőket 
természetesen Zalabérre szállítjuk, ahonnan 17:08 és 18:17-kor van gyorsvonatuk 
Budapestre.</p>
