---
---
<div itemprop="description" class="description">
<h2>Ismertető</h2>
<p>Ami a gyalogos túrázóknál a spanyol El Camino, a motorosoknál Amerikában a 66-os út, az kerékpárral a Skót-felföldön áthaladó nemzeti kerékpárút. Zöld rétek, zord hegyek, kastélyok és lovagvárak, bűbájos falvak, élettel és nevezetességekkel teli városok, golfpályák és whiskygyárak, történelmi emlékek, mindez olyan perspektívából, ahonnan és ahogy azt az átlag turista nem láthatja, azaz kerékpárról!</p>
<h2>Mikor?</h2>
<p>→ 2017. aug. 19–szept. 02. (repülővel érkezőknek: aug. 21–31.)</p>
<h2>Milyen szolgáltatással?</h2>
<p>A -1. nap történő indulástól a +2. napon történő megérkezésig a 269.000 Ft-os részvételi díj magába foglalja az oda-vissza kisbuszos utazást, 10 éjszaka nagyszerű szállást mobile home épületekben, 2 éjszaka tranzitszállást fizető vendég szálláson vagy panziókban, további 2 éjszaka kompon, valamennyi transzfert, a kerékpárok szállítását, túravezetőt, ügyeletes szerelőt.</p>
<p>Repülővel érkező utasainknak kerékpárját és max. 25 kg-os csomagját kiszállítjuk, ezáltal a repülőgépes utazásuk olcsó lesz. Számukra a részvételi díj repülőjegy nélkül 219.000 Ft. Ez 9 éjszaka szállást valamint a fenti egyéb szolgáltatásokat tartalmazza. Edinburghbe Budapestről közvetlenül a Jet 2 repül de más fapadosokkal pl. Londonon, Brüsszelen, Berlinen, stb. át sok variációval megközelíthető. A Wizzairnek van járata Glasgowba, de az számunkra kerülő, a programot ez esetben előre kell egyeztetni.</p>
<h2>Milyen útvonalon?</h2>
<p>Alapjában a skót nemzeti kerékpárúton, de rengeteg fakultatív lehetőség kisforgalmú mellékutakon, ösvényeken, parkokon keresztül.</p>
<h2>Részletes program</h2>
<ul>
<li><strong>-1. nap:</strong> Elutazás a németországi tranzittáborhelyre. Útközben városnézés Regensburgban, Nürnbergben vagy Würzburgban.</li>
<li><strong>0. nap:</strong> Továbbutazás Rotterdamba, közben rövid városnézés Utrechtben vagy Bredában, este kompátkelés, érkezés másnep reggel Hullba</li>
<li><strong>1. nap</strong> ( augusztus 21. ): Reggel kikötés Hullban, majd továbbutazás Edinburghbe, ahol találkozás az aznap repülőgéppel érkezőkkel, majd továbbutazás Boat of Gartenbe. Hull és Edinburgh között rövid látogatás a bűbájos Yorkban ( nagyon szép óváros, fantasztikus gótikus apátság )</li>
<li><strong>2. nap:</strong> Reggeli után a kerékpárok átvétele. Túra a Loch Inchez ami a Grampian hegy lábánál fekszik. A nap folyamán útba ejtjük a környék legnagyobb turisztikai központját Aviemort, és a szálláshely közelében levő bűbájos múlt századi vasútállomást, ahol naponta közlekedik az egykori- ma már műemlék- vonat a hagyományos kis asztalaival, állólámpáival, csipketerítőivel.( ajánlott táv : 42 km )</li>
<li><strong>3. nap:</strong> Ez egy hosszabb túra lesz. Az első megálló Skócia legősibb, fenomenális kőhídjánál a Carrbridge-nél lesz. Innen Invernessig, ( a kevesebbet vállalókkal Daviotig ) tart a túra, majd a Loch Nesst kisbuszos látogatása a program. Késő este érkezünk vissza Boat of Gartenbe</li>
<li><strong>4. nap:</strong> A mai cél Gantown on Spey, odafelé a folyó jobb partján Netty Bridgen keresztül, visszafelé a bal parton tekerve.</li>
<li><strong>5. nap:</strong> Reggel autóbuszos utazás a Felföld tetejére, választható programkét megtekinthető a Delwinhie whyskigyár, majd egy fantasztikus kerékpárúton a Blair Atoll és Pittlorchy között található Faskally völgy campingje a cél.</li>
<li><strong>6. nap:</strong> Előző napon csak elkerekeztünk a Blair kastély mellett, ezúttal visszamegyünk meglátogatni. Ez a távolság nem számottevő, aki úgy gondolja elkerekezhet a bruari helyi termékek mintavásárába, vagy még tovább az Errochty folyócska mentén az Errochty Lochhoz, de a campinghez közeli Pittlorchy városka a maga kis kastélyával is érdekes látnivalókat kínál.</li>
<li><strong>7. nap:</strong> Hihetetlenül szép kerékpáros program a Loch Tummel megtekintése a tervezett útvonal A teljes körbekerékpározás nagyjából 45 km, de természetesen mindenki annyit vállal be, amennyit óhajt.</li>
<li><strong>8. nap:</strong> Reggel autóbuszos transzfer Aberfeldy, Kenmore, Loch tay és Kilin ( itt található a csodaszép Kilin zúgó ) érintésével a túra rajthelyére, egy olyan kerékpárúton induló pontjához , amely az egykori vasút nyomvonalán a hegyoldalba vésve viaduktokon, kisebb alagutakon keresztül halad Callanderig. Itt újra buszra szállunk és a Stirling közelében található campingig így utazunk.</li>
<li><strong>9. nap:</strong> Ez a könnyű nap Stirlingé. A város a campingtől 5 km-re található, közben láthatjuk a bannockburni csatateret a panoptikumjával. Stirlingtől további 3 kilométerre a Wallace ( lásd: Rettenthetetlen ) emlékmű tekint le ránk, amely szintén érdekes úti cél lehet. No és a történelmi város felett magasodó kastély Stuart Mária kastélya, ahonnan ragyogó kilátás nyílik a városra és környékére.</li>
<li><strong>10. nap:</strong> Egész napos városnézés Edinburghben, beutazás kisbusszal.</li>
<li><strong>11. nap</strong> ( augusztus 31. ): Hazautazás Edinburghből, utasainkat a repülőtérre szállítjuk. Kisbuszos utasainkkal továbbutazunk Hullba. Éjszaka a kompon.</li>
<li><strong>+1. nap:</strong> Rotterdamtól Regensburgig vagy Passauig buszozunk. Szállás a környéken.</li>
<li><strong>+2. nap:</strong> Korán reggel hazaindulás, érkezés Bp-re a késő délutáni órákban.</li>
</ul>
<h2>Látnivalók</h2>
<p><a target="_blank" href="http://www.termeszetvilaga.hu/tv9706/lochness.html"> Loch Ness</a>, <a target="_blank" href="http://farm4.static.flickr.com/3321/3333629081_2d70d079c2.jpg"> Carrbridge</a>, <a target="_blank" href="http://hu.wikipedia.org/wiki/Blair_kast%C3%A9ly"> Blair kastély</a>, <a target="_blank" href="http://whiskyclub.org/the-highlands-a-skot-felfold/">Felföldi Whiskygyárak </a>, <a target="_blank" href="http://hu.wikipedia.org/wiki/Stirling_v%C3%A1ra">Stirling vára</a>, <a target="_blank" href="http://hu.wikipedia.org/wiki/Edinburgh">Edinburgh</a>, <a target="_blank" href="http://hu.wikipedia.org/wiki/Rosslyn-k%C3%A1polna">Rosslyn kápolna</a></p>
</div>
