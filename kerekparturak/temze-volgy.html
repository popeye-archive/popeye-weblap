<div itemprop="description" class="description">
<h2>Ismertető</h2>
<p>A vidéki Anglia sajátos bája és Nyugat-London csodálatos környéke ötvöződik ebben a túrában. Várak kastélyok, erődítmények, gyönyörű hidak világhírű internátusok, no és a végén London, mindez azt hisszük önmagában is garancia egy fantasztikus kerékpáros vakációra. A túrán számtalan fakultatív lehetőség kínálkozik, hisz az emberek érdeklődése annyira sokféle. Igyekszünk sokak kedvében járni.</p>
<h2>Mikor?</h2>
<p>2012. július 4-13.</p>
<h2>Pozíciószám</h2>
<p>08P0022070407</p>
<h2>Vállalt szolgáltatások</h2>
<p>London-Chertsey-Oxford transzfer, kerékpárbérlés, ügyeletes szerelő, térképek, táborhelyek campingekben saját vagy bérelt sátorban, túravezető. Két személyes sátor 5.000 Ft / turnus értékben bérelhető, főtt vacsora sörrel vagy üdítővel  9 GBP ellenében befizethető a helyszínen.</p>
<h2>Részletes program</h2>
<ul>
<li><strong>1. nap</strong>: (július 04.) Érkezés Londonba, találkozás előre egyeztetett helyszínen 17 órakor.  Transzfer a chertsey campingbe.</li>
<li><strong>2. nap</strong>: (július 05.) Transzfer Oxfordba a reggeli órákban. A kerékpárok kiosztása, városnézés Oxfordban, rövid túra a város környékén.</li>
<li><strong>3. nap</strong>: (július 06.) Túra a Marlborói herceg monumentális palotájába a Blenheim palotába. Útközben Woodstock, a palota meglátogatása után kisebb  kerülővel Bledon (a Churchill család síremléke) és a Cottswold nemzeti parkon keresztül is tekerhetünk vissza (napi táv: 44 - 80 km).</li>
<li><strong>4. nap</strong>: (július 07.) Oxford-Abingdon-Walligford. Mindössze 35 km vár ránk a festői Temze-völgyben. A Dombokon keresztül jóval rövidebb is lehet (kb. 20 km) de inkább élvezzük a kristálytiszta folyót övező szép ligetek és bűbájos városkák látványát.</li>
<li><strong>5. nap</strong>: (július 08.)  Ezúttal éppen az előző nap ellentétét ajánljuk. Henley on Thamesbe a regatta helyszínére célszerű a kicsit dimbes-dombosabb utat választani, ami így csak 26 km. A völgyben ugyanez több mint 40 kilométer ami nem sok, de a readingi iparvidék egy része kevésbé élménygazdag.</li>
<li><strong>6. nap</strong>: (július 09.)  A Maidenhead melletti Bray a mai úticélunk és ismét csak azt javasoljuk: válasszuk a hosszabb utat ami ezúttal is a víz mellett vezet. Két okunk is van erre: egyrészt  Marlownál megcsodálhatjuk a Lánchíd eredetijét W.T Clark (figyelem nem azonos Clark Ádámmal, de erről majd a túrán) épségben megmaradt első nagy munkáját, ezt követi ugyanis a felső tízezer fantasztikus palotáinak és villáinak sora. Egy apró megjegyzés: halála előtt nem sokkal az ex beatle Georg Harrison villájának parkjában fogyasztottuk el ebédünket a híresség társaságában az egyik korábbi túránkon.</li>
<li><strong>7. nap</strong>: (július 10.) Micsoda nap és alig több mint 35 kilométer. De útközben ott van Eaton a felső tízezer és a királyi család híres kollégiuma, a folyó másik oldalán pedig a híres Windsor kastély magasodik és látogatható is. Chertsey-ig érdemes a parton menni, és megállni egy kis csodálkozásra Runnymed mezején ahol a király a híres Magma Chartát kihirdette (két évvel később a mi II. Andrásunk is követte példáját, ő Székesfehérvár határában hirdette ki az Aranybullát).</li>
<li><strong>8. nap</strong>: (július 11.) Ez már Londonban zajlik. Chetseyből a Hampton Court palotáig és vissza. Hampton Court  VIII. Henrik híres palotája nem mindennapi látnivalót kínál. Az esti programba egy kis London is belefér.</li>
<li><strong>9. nap</strong>: (július 12.) Egész napos szabad program Londonban. Chertseyből a gyorsvasút London központjába visz.</li>
<li><strong>10. nap</strong>: (július 13.) Transzferek a pályaudvarokra , repülőterekre, hazautazás.</li>
</ul>
</div>
