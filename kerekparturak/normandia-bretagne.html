---
---
<h2>Részletes program</h2>
<p><b>1. nap:</b> Indulás 01:00-kor Bp-ről. Tranzitszállás Németországban.</p>
<p><b>2. nap:</b> A repülőgéppel érkezőkkel találkozás 18 órakor Párizsban az Orleani kapunál, 
továbbutazás Les Andelysbe. Les Andelys egy bűbájos falu közvetlenül a Szajna partján.</p>
<p><b>3. nap:</b> kora reggel utazás Dinarba. Dinan városa a dinardi nyaralók kirándulóhelye. A 
magas fennsíkra épült város városfalainak barnásvörös vonala, a palatetők szürkéje a föléjük 
emelkedő templomtornyok csillogása, a folyóvölgyet 40 m-es magasságban átívelő viadukt festői 
látványt nyújt.</p>
A középkori vár impozáns építmény, mely 1382-1387 között épült. Itt lesz a túránk rajthelye, mai 
úticél Dinard és onnan vissza. Dinard Bretagne legmodernebb fürdőhelye: hét kilométer hosszú 
parti sétányával, másfél km. távolságon belüli két (kissé melegített) tengervizes uszodájával és 
két óriási "plage"jával, két kaszinójával. Terein és virágos utcáin fényűző szállodák és pompás 
villák sorakoznak.</p>
<p><b>4. nap:</b> Az úticél St. Malo. A kalózok városában a viking és normann hódítók ellen 
emeltek bevehetetlen városfalat és várat. Fantasztikus tengerpartja és számtalan történelmi 
emléke van, szinte süt itt a középkor.Táborhelyünk kicsivel távolabb a félszigeten lesz.</p>
<p><b>5. nap:</b> St. Marcan környékéig kerékpározunk általában a tengerparton. Innen már látszik 
a légvonalban körülbelül 8 kilométerre levő elbűvölő Mt. Saint-Michéle.</p>
<p><b>6. nap:</b> Ez a nap elsősorban a Mt. Saint Michéle-é. A dagály-apály által hol félsziget, 
hol sziget hegyén épült apátság és óváros egészen különleges turisztikai élmény. Utána 
Avranchesen keresztül tekerünk Genéts-ig.</p>
<p><b>7. nap:</b> Reggel autóbuszba ülünk és az első úticélunk Sainte-Méré-Église-be utazunk. Itt 
megtekintjük utunk során az első partraszállási emlékhelyet és múzeumot. Igaz történet, melyet a 
Leghosszabb nap című film is feldolgozott: a templomtoronyra akadt ejtőernyős. Viasz bábúként ma 
is ott van. Innen tovább utazunk Arromanchesbe, ahol a haditechnika partraszállása megtörtént. Az 
ideiglenes kikötő romjai ma is látható egy nagyszerű filmvetítéses múzeum is található a 
környéken. Este akinek még van kedve bekarikázhat a közeli Bayeux-be az elsőként felszabadított 
városba, ahol De Gaulle első partraszállás utáni beszédét mondta.</p>
<p><b>8. nap:</b> Mivel ugyanitt táborozunk mindenki fakultatív távolságot vállalhat be. Mi az 
Omaha Beach-et javasoljuk, ahol az első szövetséges katonák csónakokról partra léptek. Számtalan 
bunker, történelmi emlék, katonatemető no és az óceán látványa kíséri utunkat.</p>
<p><b>9. nap:</b> Utolsó kerékpáros napunk Courselles Sur Meer-ig kerékpározunk. Legalábbis ez az 
alap. De aki akar bemehet Caenig és nincs messze a híres Pegasus híd ahol az első szövetséges 
katona elesett és itt van  mellette az első felszabadult épület ( egy kocsma ) Itt volt a 
partraszállás egyik legvakmerőbb vitorlázó gépes akciója, mindennek külön múzeuma van.</p>
<p><b>10. nap:</b> Reggel beutazás Párizsba, 12 órás program a fények városában.</p>
<p><b>11. nap:</b> Éjfél után indulunk , ezt az éjszakát átutazzuk táborhely Passau környékén.</p>
<p><b>12. nap:</b> Hazautazás Bp-re, érkezés a késő délutáni órákban.</p>
<p>Időpont: 2018. Június 28–Július 09.</p>
<h2>Részvételi díj:</h2>
<ul>
<li>Sátorozással: 159.000 Ft</li>
<li>Panziókban, fizető vendégszobákban: 219.000 Ft</li>
</ul>
