--- {}
---
<div itemprop="description" class="description">
<h2>Ismertető</h2>
<p><strong><em>Mesés kastélyok, csodálatos folyóvölgy, elragadó vidéki táj virágba borult falvak és városok... Sajtok, könnyű borok, különleges gasztronómiai élmények... no és a végén a világ fővárosa Párizs. Mindezt egy általunk 1995 óta számtalanszor bejárt kerékpártúra keretében.</em></strong></p>
<h2>Mikor?</h2>
<p>2017. június 25–július 05.</p>
<h2>Milyen szolgáltatással?</h2>
<p>Oda-vissza kisbuszos utazással, transzferekkel, 9 (7) éjszaka campingben vagy szállodában, kerékpár és csomagszállítás, térképek, túravezetői információk. Az egyéni utasok csomagjainak és kerékpárjainak ki-, és visszaszállítása. Kerékpár bérelhető a túra időtartamára 8.000 Ft + ÁFA áron. Két személyes sátor bérlése a túra időtartamára 6.000 Ft + ÁFA</p>
<h2>Milyen útvonalon?</h2>
<p>Többnyire jó minőségű kerékpárúton, kis forgalmú mellékutakon.</p>
<h2>Részletes program</h2>
<p><strong>Június 25:</strong> Indulás Hajnalban Budapestről, tranzittáborozás Donaueschingenben vagy Mannheim környékén.</p>
<p><strong>Június 26:</strong> Érkezés Chécybe. A kisváros campingje közvetlenül a Loire parton található. Este a Párizsba érkezőkért megy fel a kisbuszunk.</p>
<p><strong>Június 27:</strong> Kora reggel Orleansba kerékpározunk. A városnak remek gótikus katedrálisa is van, de itt szinte minden Johannáról a szűzről szól. A városka főterén ( Place du Martrois ) megcsodáljuk e történelmi alak szobrát, kedves hely a vízparti promenád és mellette igen érdekes a halpiac is. Orleans után kb 20 kilométerel egy hangulatos falut Meungot nézzük meg. Kastélya magántulajdon de látogatható, lehet külön csak a kertjére is jegyet venni. Innen már csak 8 kilométer Beugency amelynek szintén közvetlenül a parton van remek campingje. A városka amely méltán viseli az országosan elismert „virágok városa „ címet több nagyszerű látnivalót is kínál, amelyet akár a késő délutáni órákban is meglátogathatunk ( Cézár torony, Dunois kastély, Tous St. Feirment ).</p>
<p><strong>Június 28:</strong> Chambord az elsőszámú úti cél melyet a késő délelőtti órákban érünk el. A legmonumentálisabb kastélyt csoportosan látogatjuk meg, hiszen a sok palota közül ez az egyik kihagyhatatlan. Már csak a mérete miatt is lenyűgöző ez a részben Leonardo da Vinci által tervezett , a gótika mellett a reneszánsz jegyeit is magán hordozó kastély. Innen Bloisig több alternatíva is van, mi javasoljuk Ménars felé az utat, mert bár mme Pompadour kastélya nem látogatható, a folyó túlpartjáról remek látványosság, a délre eső látnivalókat másnapi kerülővel javasoljuk. Táborozás Bloisban.</p>
<p><strong>Június 29:</strong> Mivel az alaptáv Chaumontig mindössze 24 kilométer egy kora reggeli Blois városnézéssel érdemes kezdenünk. Majd a kb 28 kilométerre levő Chevernay kastélyát érdemes megnézni, melyben vadászkutya futtatás a fő látványosság. Chaumontig a Beuvron folyócska partján célszerű tekernünk, és még a délutáni órákban feltétlenül tekintsük meg az itteni kastélyt amely először a királyné tulajdona volt, de férje halála után annak szeretője Diana de Poitiers költözött ide, mert annak kastélyát a királynő kinézte magának és rákényszerített egy cserét. Táborozás Chaumontban.</p>
<p><strong>Június 30:</strong> Fantasztikus napunk lesz , kétségkívül a látnivalókban leggazdagabb nap. Amboise kastélya a Leonardo kiállítással, és a mosolygós Chennonceau. Itt értjük meg miért is akarta a kirányé oly nagyon a kastélyt. A folyóra épült reneszánsz gyöngyszem páratlan szépségű kertjével a másik kihagyhatatlan az utunk során szóba jöhető kastélyok közül. Célállomásunk már Tours elővárosa Montlouis a borvidék központja is egyben a parton kostolóval váró borpincék sora, de egy hatalmas édesvizi akvárium is érdekes látnivalót kínál, miként az összes Loire menti kastély kicsinyített mását rejlő gigantikus park is.</p>
<p><strong>Július 1:</strong> Tours maga a csoda amit kevesebb mint egy órai kerékpározással elérünk . A lángoló gótikájú St. Gatien katedrális az egyik legszebb építmény a Franciaországban nagy számban található templomok és kastélyok között. Szent Mártonnak , akiről mint tudjuk a mai Szombathelyen szolgáló egykori római légionáriusból lett Tours püspöke, e katedrális korai elődje rejtette hamvait, a rablók által feldúlt és kifosztott templomocska helyén emelték ezt a parádés építményt. A fantasztikus hangulatú óvárosban meg van az a templom ahol egykor püspöki szolgálatait ellátta. Langeaisig a Cher völgyében haladunk. A Savonniéresi kövesítőbarlang érdekes látványosság, közvetlen közelében találjuk Villandry kastélyát, amely bár szép épület inkább a kertjéről híres. A háromszintes kert egyik szintje a konyhakert, ahol a tökök, répák, uborkák és a többi zöldség fantasztikus formában és rendezettségben mint kertészeti műremek terem. Táborozás Langeaisban.</p>
<p><strong>Július 2:</strong> Utolsó kerékpáros napunk. Úticélunk Usse , Csipkerózsika meséjének helyszíne. A lélegzetelállítóan szép kastély ihlette meg Perraultot a franciák Benedek Elekjét , az alvó szépség meséjének megírására, melyet azután- milyen is az élet- a Grimm testvérek szépen lekoppintottak. A kastély híres toronyszobájában egy kis panoptikum eleveníti fel a mesét. Akinek kedve van még megtekinthet több más érdekesség mellett Azay- La Rideau vízre épült nagyon szép katélyát, az igazán teljesítményre hajtók ki ne hagyják Chinon középkori várát.</p>
<p><strong>Július 3:</strong> Korán reggel beutazunk Párizsba , dél körül érkezünk. Túravezetőink elmondják, hogyan és miképp közelíthetők meg a főbb nevezetességek. Éjféli találkozás után indul haza autóbuszunk.</p>
<p><strong>Július 4:</strong> A párizsi séta általában annyira elfárasztja utasainkat, hogy az is alszik reggelig aki egyébként nem szokott. Déltájban érkezünk Sinsheimbe, és fantasztikus program a technikai múzeum. Látható itt minden ami az emberiség életét széppé tette és teszi. Gőzgépek, mozdonyok, Forma 1-es világbajnok autók mellett pl a Concorde repülőgép vagy éppen a tigris tank. Táborozás még Németországban.</p>
<p><strong>Július 5:</strong> Reggeli indulás után utazás Budapestre , érkezés a késő esti órákban.</p>
<p>A repülőgéppel érkezőknek úgy kell megvásárolni a jegyüket, hogy június 26-án a késő délutáni órákban Párizs déli részén, Metróhoz közel fel tudjuk őket venni. Erre alkalmas az Orly repülőtér pl., de a de Gaulle oda kb 50 km a Beavois pedig kb 80 km. Utóbbiról a pte Malliothoz busz hoz be, ahonnan Orly könnyen megközelíthető, a de Gaulle-ról busz jön az Orlyhoz. Egyik utasfelvevőhelyünk tehát az Orly ( hogy pontosan hol azt később egyeztetjük ) De kijelölünk a város déli végén egy hagyományos Metro megállót is. Utasaink csak kézipoggyásszal érkeznek, hiszen csomagjaikat és kerékpárjaikat a kocsink elhozza. A másik utasfelvételi pontunk a pte D Italy metróállomás.</p>
<p>Visszaútra július 3-ra illetve későbbre érdemes foglalni azoknak akik a fény városában még töltenének egy kis időt. A csomagot 3-án lehet az autóra feltenni, azaz ha valaki marad akkor visszaútra még érdemes csomagjegyet váltani itthon.</p>
<p>Néhány információ : http://utazas-nyaralas.info/parizs/utikalauz.html Utunkra 30.000 Ft foglaló befizetésével lehet jelentkezni.</p>
</div>
